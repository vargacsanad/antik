A gírosz függőleges, forgó nyárson sütött görög húsétel, amely az Oszmán Birodalomból ered. Az elnevezés
              jövevényszó, a görög γύρος, gírosz szóból származik, amely gyakran angolos átírás szerint gyros alakban
              is látható. A görög elnevezés eredeti verziója, a ντονέρ a török döner („forgó”) szóra vezethető vissza;
              a γύρος ennek a tükörfordítása. Az ételt gyakran pitában tálalják szendvicsként, ilyenkor különböző
              zöldségekkel és öntetekkel ízesítik a húst.
A szuvláki (görögül Σουβλάκι) rövid fa- vagy fémnyársra húzott húsdarabkák elnevezése. A magyar
              rablóhúsnak nagyjából megfelel, azonban lényeges különbség, hogy a szuvlákira szinte csak húst tűznek, míg
              a magyar rablóhúsra zöldségeket is szúrnak bőségesen (és nem csak húsból áll).

              Az eredeti szuvláki sertéshúsból készül. Ma a korszerű táplálkozási szokások miatt készül borjú- és
              csirkehúsból egyaránt. A csirkés változatot vékony szalonnarétegbe szokták tekerni, hogy ne száradjon ki a
              hús. A szuvlákit rendszerint faszénen sütik, de rostélyon is készülhet. Az éttermek a borjú és csirke
              kivitelt fémrúdon készítik zöldségekkel elválasztva a húskockákat.
A muszaka vagy rakott padlizsán a Balkán régió, a Kelet-Mediterráneum és a Közel-Kelet padlizsánalapú,
              húsos főétele. A régión kívül a legismertebb a görög változat.
              A név az arab مسقعة (musaqqaʿa, „hűtött”) szóból származik. Ezt a nevet használják a görögök (μουσακάς), a
              törökök (musakka) és a délszláv nyelvek is (musaka/мусака). Más nyelveken egyszerűen rakott padlizsánnak
              nevezik.Ehelyett magas hőfokon, kevés zsíron serpenyőben pirított (sauté) padlizsánból, zöld borsból,
              paradicsomból, hagymából és darált húsból készül, cacıkkal (kb. dzadzíki) és piláffal fogyasztják.A modern
              görög változatot vélhetőleg Celemendész (Τσελεμεντές) alkotta meg az 1920-as években.Három rétegből áll:
              az alsóban pirított (sauté) padlizsánszeletek vannak; a középsőt darált marhahús alkotja, vöröshagymával,
              fokhagymával, szeletelt paradicsommal megfőzve, fahéjjal, szegfűborssal és feketeborssal fűszerezve;
              tetején besamelmártás vagy tejsodó. Az összeállított muszakát addig sütik, míg a teteje megbarnul.
              Általában langyosan tálalják.